<!DOCTYPE html>

<html>
<head>
</head>
<style>
body{background-repeat:repeat;background-image: url(imagini//crem.jpg);background-size:100% 100%}
</style>
<body>
    <div align="center"><h1> Catedrala Mitropolitana Ortodoxa </h1>
    <h5>Aflată în cartierul Cetate, în centrul istoric al Timișoarei, Piața Libertății este unul dintre locurile cele mai frecventate de turiștii care vizitează Timișoara. Chiar dacă nu este la fel de spectaculoasă ca și Piața Unirii sau Piața Victoriei, Piața Libertății are un trecut facinant pe care încercăm să vi-l prezentăm în rândurile care urmează.

Piața Libertății a fost centrul Timișoarei medievale. Prin ea a trecut drumul comercial ce a legat nordul cu Belgradul. În cei 164 de ani de stăpânire otomană, aici s-au aflat bazarul, baia mare și o moschee. După anul 1716, locul a primit denumirea de Piața Armelor și ulterior Piața Prințul Eugen. Numele de astăzi l-a primit pentru prima dată în 1848, atunci când din balconul Primăriei, edilul-șef de atunci, Johann Nepomuk Preyer a anunțat adeziunea cetățenilor la revoluția maghiară.
<br>
”Primarul a ieșit pe balcon și a proclamat că Piața se va numi a Libertății, iar fosta stradă a Vienei se va numi Huniade. Baronul Rukavina, comandantul garnizoanei austriece, a potolit imediat avântul revoluționar și Timișoara a rămas credincioasă habsburgilor”, scrie istoricul Ioan Hațegan în cartea Legendele Timișoarei, volumul 3.  Piața a recăpătat numele prințului Eugen care a condus armata habsburgică și a cucerit Timișoara, ocupată până în 1716 de turci.

Funcția principală a pieței în secolul al XVIII-lea a fost una militară, pentru că era locul în care se adunau trupele armate pentru prezență și defilare. Comandantul soldaților din Banat locuia în generalatul nou, comandantul cetății în palatul Soro, iar corpul de gardă se afla pe locul actualului palat bancar.</h5>
</body>
 </html>