<!DOCTYPE html>

<html>
<head>
</head>
<style>
body{background-repeat:repeat;background-image: url(imagini//crem.jpg);background-size:100% 100%}
</style>
<body>
    <div align="center"><h1> Piata Victoriei </h1>
    <h5>Piaţa Victoriei fostă Piaţa Operei este piaţa centrală a oraşului Timişoara. Este locul unde s-au adunat revoluţionari timişoreni şi unde Timişoara a fost proclamată în 20 decembrie 1989 primul oraş liber din România. A fost un bulevard principal, transformat în piaţă după închiderea laturii de sud prin construirea Catedralei Mitropolitane. Polii opuşi ai pieţei se constituie din clădirea Operei pe direcţia nord şi Catedrala Mitropolitană spre sud. Dinspre Operă spre Catedrală promenadele au purtat în conştiinţa locală numele de "Corso", pentru partea dreaptă, şi Surogat pentru promenada de pe partea stânga. Ambele au ansambluri arhitecturale protejate, de importanţă istorică locală.

<br>Piaţa găzduieşte clădirile unor importante instituţii cum ar fi: Opera Română în aceeaşi clădire cu cele trei teatre: Teatrul Naţional, Teatrul Maghiar, Teatrul German; Catedrala Ortodoxă, Cinematografele Timiş, Capitol şi Studio, Muzeul Banatului, Galeriile de artă precum şi multe magazine.
Piaţa Victoriei a fost concepută la începutul secolului XX când zidurile vechii cetăţi erau în curs de demolare, iar centrul Timişoarei era reproiectat pentru a permite dezvoltarea oraşului. Iniţial pe teritoriul actualei pieţe se găseau fortificaţiile vechii cetăţi. Edificiul Teatrului Naţional a fost construit încă din 1872. Crescând importanţa acestui, a apărut şi necesitatea de a remodela spaţiul înconjurător. La început, acest spaţiu a fost conceput ca un vast bulevard-esplanadă. Până în 1948 s-a numit Bulevardul Regele Ferdinand, după care a luat numele de Bulevardul 30 Decembrie. Aspectul de bulevard s-a diminuat în favoarea celui de piaţă în momentul în care latura sudică a fost închisă prin construirea catedralei. Circulaţia rutieră şi cea a tramvaielor prin piaţă a continuat să se desfăşoare şi după acest moment. Abia în 1988 - 1989, o dată cu scoaterea liniilor de tramvai, piaţa a devenit complet pietonală. Fostul inel de circulaţie rutieră, care înconjura cartierul cetate pe locul fostelor fortificaţii şi care trecea prin faţa Operei, a fost şi el închis. Astfel s-a definitivat forma actuală de piaţă.</h5>
</body>
 </html>